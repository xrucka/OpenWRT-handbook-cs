\section{Síť}
Nastavení sítě najdete ve webovém rozhraní v záložce \uv{Network}. Zde,
na kartě \uv{Interfaces} je k dispozici přehled síťových rozhraní, která
jsou na routeru nastavena.

\gls{openwrt} pracuje s konceptem virtuálních rozhraní, která jsou mapována
na rozhraní fyzická. Toto umožňuje jednomu fyzickému rozhraní nastavit více
různých adres. V případě, že nějaké virtuální rozhraní používáme k přidání
adresy, slouží jako jeho fyzické rozhraní jméno virtuálního rozhraní, kterému
přidává adresu. Toto jméno je na začátku předsazeno znakem zavináče. Pro
ilustraci se zaměřte na rozhraní \uv{wan} a \uv{wan6}.

\paragraph{Upozornění:} tlačítko \uv{Delete} provádí operaci \uv{Save \& Apply},
buďte tedy při práci s ním nejvýše opatrní. Pokud budete provádět změny v
nastavení rozhraní LAN, pak si raději vytvořte pomocné rozhraní se statickou
adresou, než abyste si odřízli přistup k routeru.

\subsection{Úprava existujícího rozhraní}
Úpravu existujícího nastavení provedete tlačítkem \uv{edit} u odpovídajícího
síťového rozhraní. Tímto se dostanete k volbám tohoto rozhraní, kde můžete
na záložce \uv{General setup} nastavit IP adresy tohoto rozhraní.

Na kartě \uv{Physical settings} pak nastavujete na která fyzická rozhraní
se má virtuální rozhraní promítat\footnote{Pomocí jména fyzického rozhraní
\uv{@jmenorozhrani} nastavujete doplnění konfigurace virtuálního rozhraní
s názvem \uv{jmenorozhrani}.} Pokud chcete použít stejnou adresaci pro dvě
různá fyzická rozhraní, musí být nad těmito rozhraními vytvořen síťový
bridge. Bridge vytvoří nad síťovým rozhraním virtuální switch, kde
jednotlivá fyzická rozhraní představují porty switche. Toto má za důsledek
to, že počítače z jednoho fyzického rozhraní budou moci komunikovat přímo
s počítači z druhého fyzického rozhraní. Stejně, jako kdyby byly připojeny
do skutečného switche. Řada routerů navíc má vestavěn hardwarový switch,
pokrývající ethernetové porty. Pokud máte ethernetové rozhraní \gls{wan},
nikdy jej nepřidávejte do bridge s \gls{lan} bez ověření, zda nejsou na
stejném hardwarovém switchi.

Na kartě \uv{Firewall} máte k dispozici možnost přiřadit rozhraní do zóny
firewallu. Vlastní firewall pak najdete v samostatné záložce. Pro jeho fungování
je potřeba přijmout, že openwrt používá tzv. zónový firewall - místo definice
pravidel pro jednotlivá fyzická rozhraní definujete pravidla pro zóny.
Konfigurací firewallu tato příručka nepokrývá, s výjimkou některých nastavení
specifických pro síť O2, uvedených na konci příručky.

\input{switch}
\input{vdsl}
